---
draft: false
comments: true
date: 2024-04-13
---
# امکانات

بامداد ۱۸ فروردین ۱۴۰۳
چقدر از نوشتن اسم ماه‌های فارسی لذت می‌برم. مخصوصا فروردین. خوابم نمیبره، انقدری صداهای توی ذهنم زیاد شده که میخوام بنویسمشون. <br/>

.اینترنت<br/>
استفاده‌ی حداکثری از امکاناتی که در اول به صورت رندوم در اختیار آدم‌ها قرار میگیره، چجوری هست؟ <!-- more --> مثلا اینترنت. من این چند وقت خیلی بیرون نرفتم (منظورم ارتباط اجتماعی با افراد بیرون هست). اینترنت شده راهی برای خبردار شدن از باقی آدم‌های توی دنیا. قبلا تلفن بود ولی خب چقدر احتمال داشت که یکی زنگ بزنه و شروع به صحبت کنه؟ اصلا نبود. چون کلا خاصیت این جور مکالمات محلی بودن این گفتگو‌ها بود (منظورم از محلی همون local در برابر global هست) الان اینترنت هست، ولی برای چه کارهایی ازش استفاده میکنیم؟ صرفا خبر؟ روزمره گذروندن و سرگرم سوشال مدیا بودن؟ خرید و انجام دادن کارهای بانکی؟<br/>
اون بُعدی که خیلی ذهن من رو درگیر کرده در برهه‌ی حساس کنونی، پیدا کردن آدم‌های جدید و ناشناخته است. وصل شدن به نقطه نقطه‌ی دنیا. یکی توی توییتر نوشته بود «استاندارهایی که الان بچه‌ها توی ایران باهاش بزرگ میشن، همون استاندارهایی هست که یه بچه توی NY داره باهاش بزرگ میشه» صحبت جهان شمول نیست ولی میشه گفت آدم اگر بخواد این حرف درسته.<br/>
اون غایت استفاده چیه؟

.شرایط زندگی<br/>
شرایط زندگی آدما، حداقل توی لحظه‌ی تولدشون خیلی خیلی رندوم بار میخوره. خیلی رندوم و توی زندگی هیچ تضمینی نیست که آدم‌ به تمامی حقوق‌هایی که فرد کناریش داره، برسه و با اون بتونه برابر و مساوی باشه. نقطه‌ی شروع آدم‌ها با هم فرق داره. (قبل از نوشتن ادامه‌ی این درفت، از تاریکی و سکوت کوچه الانا دیگه نمیترسم. پنجره رو باز کردم. ساعت ۱:۴۵ دقیقه‌ی شبه. کوچه تاریکه، حتی صدایی از سگ‌های باغ روبرویی هم نمیاد. بوی شب و بهار نارنج‌ها و خنکی، همه هست. بک تو مین پوینت) حالا این امکانات رندوم در زندگی هر فرد میتونه هر چیزی باشه، پول، موقعیت خانوادگی، سوشال نتورک. بعد میگم، خب من یک حداقلی از این‌ها رو دارم. چیکار میتونم با این‌ها کنم که حروم نشه. <br/>

.پایان<br/>

فکر کردن و تلاش برای فهمیدن و حل کردن این سوال‌ها توی ذهنم، به من حس زندگی کردن و زنده بودن رو میده. دهه‌ی سوم زندگی (چند ماه دیگه رسما به میانه‌ی اون میرسم) برای من پر از گیجی‌هایی بوده که باید دربارش تصمیم بگیرم، درحالی که خودم هم نمیدونم با خودم چند چندم. فقط اینکه راهی برای رهایی ازش جز حل کردنش وجود نداره. عین بومرنگ میمونه. یه مدت اگه پرتابش کردی تا دودست‌ها، یه موقعی که انتظارش رو نداری، صاف برمیگرده و میخوره توی صورتت.<br/>
